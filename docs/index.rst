.. Costituente 2020 documentation master file, created by
   sphinx-quickstart on Mon Mar 16 16:01:16 2020.
   You can adapt this file completely to your liking, but it should at least
   contain the root `toctree` directive.

Dissenso verso Repubblica e Le Monde sull'articolo scritto da Saviano
======================================================================

Spett. la Repubblica, Gentile Direttore
Egr. dr. Roberto Saviano

in data 14 aprile 2020 la testata online ha pubblicato questo articolo di 
Roberto Saviano precisando che era stato *“...pubblicato su Le Monde…”*: *“La 
Lombardia e la debolezza di credersi invincibili. Gli errori della regione ex 
feudo di Formigoni e Berlusconi”*

Riteniamo che l’articolo non ci rappresenti e sia lesivo della reputazione 
dell’Italia e della Lombardia, anche all’estero, se queste cose sono state 
scritte su *Le Monde*, in un momento delicato per l’Italia e per l’Europa.

La Lombardia sta attraversando un momento difficile a causa di fattori sui quali
ci si sta tuttora interrogando.

Alcuni ricollegano il numero dei contagi alla densità di popolazione, altri al 
clima, altri ancora all’anzianità della popolazione, altri alla densità 
industriale o all’insieme di questi fattori. Alcuni affermano che non si 
porrebbe nemmeno un “caso Lombardia” con riferimento al numero dei contagiati 
stante il rapporto fra essi e il numero di abitanti.

Si suppone che nei prossimi mesi sapremo qualcosa di più delle cause e delle 
responsabilità dei “nostri morti”.

Ci chiediamo tuttavia quale relazione vi sia fra i contagi o i presunti errori 
di gestione dell’emergenza Covid-19 e le associazioni malavitose o i trascorsi 
giudiziari evocati da Roberto Saviano.

Ci chiediamo quale sia, in un articolo che viene pubblicato nel mezzo 
dell’emergenza, il nesso di pertinenza fra le dimensioni della crisi sanitaria 
Covid-19 in Lombardia e i seguenti enunciati

  “La Lombardia è il territorio di Silvio Berlusconi e la Regione era il feudo di
  Roberto Formigoni, **definitivamente condannato a 5 anni e 10 mesi di carcere 
  per gravi episodi di corruzione, innestatisi proprio sul rapporto tra potere 
  regionale e sanità privata. Ma fino a un mese fa si credeva che quella 
  corruzione fosse solo un incidente di percorso. Ma le cose non stavano così.”**

  “Dal mio osservatorio di studioso delle **dinamiche criminali, e in particolare 
  del potere delle mafie, ho negli anni osservato come per un settentrionale sia
  più accettabile pensare che il marcio sia comunque proveniente "da fuori".**
  Eppure, solo dieci anni fa, per aver raccontato nel corso di una trasmissione 
  televisiva quello che era un'ovvietà per ogni investigatore - **e cioè che la 
  camorra napoletana e la 'ndrangheta calabrese, seguendo le orme della mafia 
  siciliana, che lo aveva fatto, almeno dagli anni '70, avevano infiltrato 
  l'economia legale del nord …..”**

  “Un esempio per comprendere questa dinamica è quello di Comunione e Liberazione,
  un'associazione cattolica della quale, fino alla **condanna definitiva, il 
  corrotto Roberto Formigoni era uomo di punta. Comunione e Liberazione è 
  potentissima in Lombardia e detta legge; basti pensare alla percentuale 
  maggioritaria, nelle strutture pubbliche, di medici antiabortisti** e della 
  difficoltà che la maggior parte delle donne trova a farsi prescrivere la 
  pillola abortiva, nonostante sia previsto dalla legge: la "tecnica" elusiva è 
  semplice.

  **I medici obiettori di coscienza hanno molte più possibilità di fare carriera
  rispetto a quelli non obiettori.** Come si potesse, anche ieri, **ascrivere 
  questa dinamica mafiosa al concetto di efficienza è stato per me sempre un 
  mistero. E dispiace che i lombardi debbano rendersi conto oggi, sulla pelle 
  loro e dei loro cari, dell'anomalia di certe dinamiche**, che lungi dal 
  rappresentare eccezione gettano una luce sinistra sulla regola seguita in generale.

  “Se penso alla Germania, non posso non pensare alla nostra Lombardia. Non 
  posso non pensare che **l'operosa Germania, in qualche modo, stia all'Europa
  come l'operosa Lombardia sta all'Italia.** E mi torna in mente Scurati che ha
  **descritto il milanese al tempo del Covid-19 come un animale spaventato**,
  atterrito dalle sicurezze perse nel giro di poche, pochissime settimane: **la
  debolezza insita nel credersi invincibili. Che senso ha l'efficienza senza la
  solidarietà: forse è lì, ancora, la differenza tra l'uomo e la macchina.”**
  
  
La prospettazione che ne scaturisce è quella di un territorio attanagliato non 
solo dalle inefficienze ma dalle dinamiche malavitose.

Orbene ci sembra che l’articolo in diversi passaggi difetti di un reale nesso di pertinenza fra le
dimensioni della crisi sanitaria Covid-19, le sue conseguenze drammatiche, anche per chi ha perso i
propri cari, e i fenomeni malavitosi che vengono richiamati con disinvoltura, così come sembra
mancare un nesso anche fra la crisi e la presunta mancanza, in Lombardia, di uno spirito di solidarietà.

In Lombardia mancherebbe la solidarietà? La Regione che ha un residuo fiscale verso lo Stato di 54
miliardi?

Pensiamo che l’articolo evochi fatti e contenuti non pertinenti ed offensivi - non soltanto per chi in
Lombardia è nato, vive o lavora - e perciò rappresenti non già un esempio di informazione ma una
forma di denigrazione, che in definitiva non colpisce solo la classe dirigente ma l’immagine del
territorio regionale e dell’Italia, anche oltre confine (Le Monde).

Milano, 19 aprile 2020


Da parte di un campione di cittadini.

* Alberto Castellano (MI)
* Alberto Gandolfi (Londra)
* Alberto Gentile (MI)
* Alessandra Fornesi (MI)
* Alessandro Mazza (LU)
* Aldo Boselli (MI)
* Andrea Ciccione (MI)
* Andrea Maggi (MI)
* Arturo Di Franco (MI)
* Bruno Tagliabue (MI)
* Benedetto Grossi (MO)
* Carlo Giuseppe Bonuccelli (LU)
* Carlotta Boccadoro (PD)
* Carolina Guajana (MI)
* Cecilia Mantegazza (MI)
* Clelia Albarello (MI)
* Chiara Pochetti (MI)
* Clarissa Galli (MI)
* Cristian Allegretti (MI)
* Davide Manunta (MI)
* Davide Marelli (MI)
* Isabella Alloisio (MI)
* Joachim Hassan (MI)
* Jonella Ligresti (MI)
* Luca Riso (GE)
* Maggie Priori (MI)
* Marcello Guerzoni (MI)
* Marco Gobbi Pansana (MI)
* Mariateresa Giangreco
* Marina Colombini (MI)
* Martino Boselli (MI)
* Massimiliano Brezzi (MI)
* Matteo Milanese (CO)
* Matteo Pagliardi (MI)
* Maurizio Debbia (MI)
* Michele Gulino (MI)
* Michele Montessori (MO)
* Michele Prisco (MI)
* Mirko Tinti (Senigallia)
* Nicola Ghidini (MO)
* Nicola Minardi de Michetti (MI)
* Oreste Bergamaschi (MI)
* Daniela Colombo (MI)
* Daniele Cambiaghi (MI)
* Daniele Papagno (Ginevra)
* Diana Argenti (MI)
* Elena Mezza (MI)
* Fabrizio Mongelli (MI)
* Federica Basso (MI)
* Francesco Cuccio (MI)
* Francesco De Marinis (MB)
* Chiara Ferrari (BG)
* Filippo Federico Maria Terzani (LU)
* Francesca Collino (PV)
* Francesca Rossiello (MI)
* Francesca Mariani (RM)
* Giacomo Puppo (GE)
* Gianluca Giacobazzi (MI)
* Gian Luca Grossi (MI)
* Gianluca Riccardi (MO)
* Giancarlo Gavioli (MO)
* Giovanna Scarpa (MI)
* Giovanni Battista Parodi (GE)
* Giulia Giampietro (MI)
* Gisella Traverso (MI)
* Gloria Crotti (MI)
* Ottorino Orfello (MI)
* Patrizia Brun (MI)
* Paola Assi (MI)
* Paola Prisco (MI)
* Paolo Federghini (MI)
* Patrizia Tirelli (MI)
* Pietro Boselli (MI)
* Rachele Grossi (MO)
* Roberta Iliprandi
* Roberto Lucca (MI)
* Silvia Galbiati (MI)
* Silvia Soresina (MI)
* Simona Mariani (MI)
* Simone Tassara (MI)
* Simonetta Mele (MI)
* Stefania Galli (MI)
* Stefano Stach (MI)
* Tania Scatamacchia (MI)
* Tiziana Agresta (MI)
* Valentina Confalonieri
* Valentina Di Benedetto (MI)
* Valeria Fornesi (MI)
* Veronica Nisii (RM)
* Vilma Altimani (MO)

.. toctree::
   :maxdepth: 2
   :caption: Contents:


